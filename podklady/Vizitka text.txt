O mně

Jmenuji se Zdeňka Skupinová, žena všestranná a všeho schopná. Mojí domovskou základnou je Ostrava.

Původním povoláním elektrikářka, pak studentka Ostravské Univerzity, další štace byl zákaznický servis v Okinu pro amerického telekomunikačního giganta Verizon. V současnosti si dělám kurz u Czechitas na tvorbu www stránek a zároveň hledám nové uplatnění v IT.


V soukromí jsem velmi akční, moje záliby a koníčky jsou dlouhodobé záležitosti, ve kterých spojuji a nabaluji to, co mám ráda a co mě baví dělat: cestování, jazyky, kreslení a malování, poznávání, pohyb a tanec, kultura, dobré jídlo, víno, káva, hra na flétnu a společný čas s přáteli a rodinou.

Taky všechno fotím a online jsem furt!


Umělecké kreslení a malování

Kreslení a malování mě bavilo už od základky. Soustavněji jsem se začala věnovat tvorbě asi před osmi lety.

Vlastně si plním dětský sen stát se malířkou. Postupně jsem vystřídala různé kurzy a workshopy v několika ateliérech, a nakonec jsem zakotvila v ateliéru Viridian. https://www.viridian.cz/

Vstřebávala jsem praktické základy kresby a malby u stojanu i teorii, postupy platné pro jednotlivá média, použití materiálů, pomůcek a péče o ně, až po rámování a vystavování a prezentaci svého díla.

Mezi moje oblíbená média řadím kresbu tužkou, uhlem a suchým pastelem, malbu akvarelem. Druhým rokem se věnuji malování olejem. Zaujala mě staromistrovská technika, kdy se obraz tvoří tenkými vrstvami lazur, které díky prosvítání vytvářejí výsledný barevný soulad. Na léto se chystám naučit ještě techniku malby olejem a la prima, kdy se obraz tvoří malováním na jeden zátah.

Kromě tohoto si rozšiřuji obzory z internetu a z návštěv galerií, z odborných publikací a díky znalosti francouzštiny, italštiny a angličtiny mi jsou dostupné i cizojazyčné publikace a výstavy.

Maluji hlavně v ateliéru, kde je skvělá parta lidí. I doma si obývák často přestavím na ateliér. V létě tvořím venku a někdy skicuji na výletech. Štramberk, kam často jezdím často, je mojí velkou inspirací a jeden obraz s Trúbou a dřevěnkami je rozmalovaný.

Baví mě objevovat vlastní kreativitu a přenášet skutečnost na plátno, papír nebo desku. Moji oblíbení malíři jsou impresionisté. Vlastně v každém médiu se inspiruji mistry a postupně se dostávám k vlastní autorské tvorbě. Na konci letošního roku chci uspořádat výstavu.

Tanec

Tahitský tanec

Tomuto tanci se věnuji asi třetím rokem dříve jsem v tanečním studiu Latifah tancovala orient. Přenesu se do francouzské Polynésie a pobýt si jednu lekci týdně v ráji. Tančíme dva typy tohoto tance: jeden rychlý za zvuků bubnů a pokřiků je Otea. Druhý pomalý s hudbou a zpěvem je Aparima. Zrovna trénujeme oba na naši show, která se bude konat v červnu v Ostravě v divadle loutek. Kromě toho jsme tak trochu závislé na kokosovém oleji Monoi s vůní Tiaré a pareech, ve kterých tančíme.

https://www.latifah.cz/

Flamenco

Flamenco už tančí skoro dvacet let. Doslova jsem mu propadla. Kurzy, workshopy, koncerty, vystoupení, pobyty v Andalusii, festivaly... to všechno vytváří komunitu úžasných lidí: hudebníků, zpěváků, tanečníků a dalších lidí nejenom v ČR, na Slovensku a ve Španělsku, vlastně po celém světě. Samotné flamenco se rozděluje do mnoha stylů (palos), které mají svou strukturu. Na tanec je zapotřebí mít speciální boty s hřebíky. V ČR se každoročně pořádá festival Ibérica v Brně. https://www.iberica.cz/

Cestování

Ostrava má hezkou polohu, blízko na hory, do Polska, na Slovensko a vlakem dále po ČR. Kromě toho si ráda zajedu do Rakouska a do Německa. Moje zahraniční srdcovky jsou Francie, Itálie, a Španělska, kde se domluvím.

Kontakt

Facebook & messenger jsem tam pod svým jménem Zdenka Skupinova